<!DOCTYPE html>
<html lang="si">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Umešana jajca z lisičkami recept</title>
</head>
<body>
    <h1>Umešana jajca z lisičkami</h1>
    <img src="../images/jajca.jpg">
    <h2>Opis</h2>
    <p>Umešana jajca z lisičkami so preprosta, a zelo okusna jed, pripravljena iz svežih gob. Postrežena na opečenem kruhu ali toastu so odličen zajtrk, ki bo iz postelje zvabil tudi največje zaspance.</p>
    <h2>Sestavine</h2>
    <ul>
        <li>2 žlici olja</li>
        <li>1 majhna čebula</li>
        <li>400g svežih lisičk</li>
        <li>5 jajc</li>
        <li>sol in sveže mleti poper</li>
        <li>1,5 žlice sesekljanega peteršilja</li>
    </ul>
    <h2>Postopek</h2>
    <ol>
        <li>Lisičke očistimo z vlažno krpico. Večje gobe razrežemo na četrtine, manjše pustimo cele ali pa jih razpolovimo. Čebulo olupimo in drobno sesekljamo.</li>
        <li>V ponev vlijemo olje in ga segrejemo. Dodamo sesekljano čebulo in jo med občasnim mešanjem posteklenimo. Prepraženi čebuli dodamo narezane lisičke in jih pražimo toliko časa, da izhlapi vsa tekočina, ki so jo gobe izločile med praženjem.</li>
        <li>V posodico ubijemo jajca in jih z vilicami blago razžvrkljamo. Vlijemo jih v ponev s prepraženimi lisičkami. Posolimo in popopramo. Ko jajca na pol zakrknejo, vsebino ponve s kuhalnico grobo premešamo, da se gobe pomešajo med jajca. Pripravljeno jed serviramo na krožnike, potrosimo s sesekljanim peteršiljem in takoj postrežemo.</li>
    </ol>
</body>
</html>